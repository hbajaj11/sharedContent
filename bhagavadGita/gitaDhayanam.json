{
      "shlokas": [
        "ॐ पार्थाय प्रतिबोधितां भगवता नारायणेन स्वयं \nव्यासेन ग्रथितां पुराणमुनिना मध्येमहाभारतम्।\nअद्वैतामृतवर्षिणीं भगवतीमष्टादशाध्यायिनीम् अम्ब त्वाम् अनुसन्दधामि भगवद्गीते भवद्वेषिणीम् ॥1॥",
        "नमोस्तु ते व्यास विशालबुद्धे फुल्लारविन्दायतपत्रनेत्र । \nयेन त्वया भारततैलपूर्णः प्रज्वालितो ज्ञानमयः प्रदीपः॥2॥",
        "प्रपन्नपारिजाताय तोत्त्रवेत्रैकपाणये । \nज्ञानमुद्राय कृष्णाय गीतामृतदुहे नमः ॥3॥",
        "सर्वोपनिषदो गावो दोग्धा गोपालनन्दनः। \nपार्थो वत्स सुधीर्भोक्ता दुग्धं गीतामृतं महत् ॥4॥",
        "वसुदेवसुतं देवं कंसचाणूरमर्दनं । \nदेवकीपरमानन्दं कृष्णं वन्दे जगद्गुरुम् ॥5॥",
        "भीष्मद्रोणतटा जयद्रथजला गान्धारनीलोत्पला \nशल्यग्राहवती कृपेण वहनी कर्णेन वेलाकुला। \nअश्वत्थामविकर्णघोरमकरा दुर्योधनावर्तिनी सोत्तीर्णा खलु पाण्डवै रणनदी कैवर्तकः केशवः॥6॥",
        "पाराशर्यवचःसरोजममलं गीतार्थगन्धोत्कटं \nनानाख्यानककेसरं हरिकथासम्बोधनाबोधितम्। \nलोके सज्जन षट्पदैरहरहः पेपीयमानं मुदा भूयाद्भारतपङ्कजं कलिमलप्रध्वंसि नः श्रेयसे ॥7॥",
        "मूकं करोति वाचालं पङ्गुं लन्घयते गिरिम्। \nयत्कृपा तमहं वन्दे परमानन्दमाधवम् ॥8॥",
        "यं ब्रह्मा वरुणेन्द्ररुद्रमरुतः स्तुन्वन्ति दिव्यैः स्तवैः \nवेदैः साङ्गपदक्रमोपनिषदैर्गायन्ति यं सामगाः । \nध्यानावस्थिततद्गतेन मनसा पश्यन्ति यं योगिनो \nयस्यान्तं न विदुः सुरासुरगणा देवाय तस्मै नमः ॥9॥"
      ]
}